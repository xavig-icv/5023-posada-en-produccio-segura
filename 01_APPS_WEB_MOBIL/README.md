# Tema 01 - Desenvolupament d'Aplicacions

## Objectiu del tema

En aquest tema s'introdueixen els fonaments per desenvolupar aplicacions web (frontend + backend) i prepara l'alumnat per iniciar el projecte de desenvolupament, auditoria de seguretat i desplegament a producció d'una plataforma de videojocs. Les sessions inicials combinen teoria i pràctica sobre llenguatges web (HTML/CSS/JS, PHP i connexió a BBDD). Les següents sessions es destinen a iniciar el projecte amb tasques guiades, un sistema de carpetes predefinit i fitxers d'exemple útils pel desenvolupament.

**Durada total**: 20 hores  
**Resultats d’aprenentatge**: RA1

## Temes i distribució d’hores

| Tema                                                     | Hores | Descripció                                                                                                                    |
| -------------------------------------------------------- | ----- | ----------------------------------------------------------------------------------------------------------------------------- |
| **01. Introducció al desenvolupament d’aplicacions web** | 2     | Arquitectura client/servidor, editors de codi, estructura d'un projecte web, testing, seguretat i desplegament de LAMP stack. |
| **02. Frontend: HTML5, CSS3 i JavaScript**               | 4     | Sintaxi JS, manipulació del DOM, interacció amb l'usuari, POO i tractament de JSON.                                           |
| **03. Backend amb PHP i BBDD amb MySQL**                 | 4     | Fonaments de PHP, processament de formularis, sortida dinàmica, gestió de sessions i de BBDD (CRUD).                          |
| **04. Projecte: App Web amb Frontend + Backend**         | 10    | Iniciar el projecte web (plataforma de videojocs) en un format guiat.                                                         |

## Resultats d'aprenentatge esperats

- Comprendre l'arquitectura client‑servidor, l'estructura d'un projecte web i les eines bàsiques pel desenvolupament d'aplicacions web.
- Configurar i desplegar un entorn de producció real en un servidor amb la pila de software LAMP (Linux, Apache, MySQL i PHP).
- Establir i gestionar la connexió remota entre l'editor de codi i el servidor de desenvolupament LAMP.
- Crear interfícies bàsiques amb HTML i CSS i gestionar interactivitat amb JavaScript (DOM i tractament de JSON).
- Connectar PHP amb MySQL per realitzar operacions CRUD a la base de dades.
- Implementar l'autenticació bàsica amb sessions PHP i gestionar cookies d'usuari.
- Desenvolupar una API simple per integrar el frontend i el backend.
- Relacionar el projecte actual amb el (Tema 3) auditories de seguretat i (Tema 5) desplegament amb contenidors.

## Estructura de la carpeta

Dins d'aquesta carpeta (`01_APPS_WEB_MOBIL/`) trobaràs:

- Documentació de cada tema.
- Fitxers d’exemple amb codi HTML, CSS, JavaScript i PHP.
- Diagrama Entitat-Relació i petits scripts SQL.
- El document del projecte web.
