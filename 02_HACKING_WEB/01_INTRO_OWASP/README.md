# Bloc 01. Introducció a les vulnerabilitats web

## El Projecte OWASP

**OWASP** (Open Web Application Security Project) és una organització sense ànim de lucre que es dedica a la millora de la seguretat del programari, i destaca especialment en aplicacions web. Va ser fundada l'any 2001 i actualment és la font de referència mundial en el camp de la ciberseguretat d'aplicacions web.

### **Característiques d'OWASP:**

- **Open Source**: Tots els recursos són gratuïts i de codi obert. Els projectes, eines i guies poden utilitzar-se, modificar-se i distribuir-se de manera lliure.
- **Comunitat mundial**: Aglutina milers de professionals, investigadors i voluntaris d'arreu del món que contribueixen al projecte de manera activa i col·laborativa.
- **Neutralitat total**: És una fundació sense ànim de lucre i no està vinculada a cap empresa (no disposa d'interessos comercials), per tant, garanteix la imparcialitat en les seves decisions i recomanacions.
- **Educació i conscienciació**: Tenen com a objectiu formar i sensibilitzar a desenvolupadors, empreses i administracions sobre els riscos de seguretat i bones pràctiques principalment en entorns web.

### **Projectes principals d'OWASP:**

##### **OWASP Top 10** Llista de les 10 vulnerabilitats més crítiques [OWASP TOP 10](https://owasp.org/www-project-top-ten/)

##### **OWASP ASVS** Estàndard per verificar la seguretat d'aplicacions [OWASP ASVS](https://owasp.org/www-project-application-security-verification-standard/)

##### **OWASP Testing Guide** Guia completa de testing de seguretat [OWASP Testing Guide](https://owasp.org/www-project-web-security-testing-guide/)

##### **OWASP Cheat Sheet Series** Col·lecció de guies ràpides de seguretat [OWASP Cheat Sheet](https://cheatsheetseries.owasp.org/)

##### **OWASP ZAP** (Zed Attack Proxy) Eina de pentesting web gratuïta [OWASP ZAP](https://www.zaproxy.org/)

#### **OWASP Aplicacions vulnerables per l'aprenentatge**

- **WebGoat**: Entorn d'aprenentatge de vulnerabilitats web [WebGoat](https://owasp.org/www-project-webgoat/)

- **Juice Shop**: Aplicació web moderna vulnerable [Juice Shop](https://owasp.org/www-project-juice-shop/)

- **Security Shepherd**: Plataforma gamificada amb reptes [Security Sheperd](https://owasp.org/www-project-security-shepherd/)

## OWASP Top 10: Evolució i anàlisi

L'OWASP Top 10 és un llistat que recull les 10 vulnerabilitats més crítiques i conegudes en aplicacions web. Aquesta llista es publica i revisada periòdicament per la comunitat OWASP i s'actualitza cada 3, 4 anys aproximadament. És el punt de referència per a desenvolupadors web i per a auditors de seguretat.

- **2003**: Primera versió publicada. Va mostrar els riscos més habituals i establir un "llenguatge" per la comunitat.
- **2004, 2007, 2010**: Actualització peròdica del llistat de vulnerabilitats. Van aparèixer nous mètodes d'explotació i van implantar canvis en els pràctiques de desenvolupament web.
- **2013**: Punt d'inflexió. Es van reorganitzar les categories per fer-les més entenedores per desenvlupadors i auditors.
- **2017**: Canvis significatius i agrupació de diferents categories. S'introdueixen vulnerabilitats que afecten a XML i la serialització de dades.
- **2021**: Actualització i moviment de categories (apareixen 3 de noves) que es centra en la seguretat en APIs, registre i monitorització de la informació i el fet que es realitza un disseny insegur de la pròpia aplicació web.
